---
layout: layouts/sablona-article.njk
title: Stavba letní kuchyně
tags:  clanky
datum: "13. srpna 2019"
date: 2019-08-13
picture: /img/table_blog/008.jpg
picture_title: "letní kuchyň"
perex: Kuchyň společně s kůlnou na nářadí jsme se rozhodli postavit sami, stejně jako kadibudku. Tento způsob je více flexibilní a nechává vám možnost měnit věci na poslední chvíli. Poskytuje také prostor zlepšit se v manuální činnosti a něco nového se naučit. Níže najdete popis, jak jsme to postavili. Ale předem upozorňuju, profesionální řemeslníce ať to nečtou :-).
---
<p class="article-p">
    Kuchyň společně s kůlnou na nářadí jsme se rozhodli postavit sami, stejně jako kadibudku. Tento způsob je více flexibilní a nechává vám možnost měnit věci na poslední chvíli. Poskytuje také prostor zlepšit se v manuální činnosti a něco nového se naučit. Níže najdete popis, jak jsme to postavili. Ale předem upozorňuju, profesionální řemeslníce ať to nečtou :-).
</p>

    <img src="/img/table_blog/008.jpg" alt="letní kuchyň">

<p class="article-p">
    Při stavbě letní kuchyně jsme ale měli odbornou pomoc. Kamilův táta Kamil je stavební inženýr a byl výraznou pomocí při stavbě. Díky jeho vedení jsme se ledasco naučili. A kuchyň se nám stavěla mnohem snáze.
</p>

<h3 class="article__h3">Výkopy a instalace zemních vrutů</h3>


<p class="article-p">
    Naše zahrada se zvažuje k jihu, někde je mírnější a někde prudší. Na letní kuchyň jsme si vybrali místo zhruba v polovině, zdálo se celkem rovné, ale potvrdilo se, že smysly klamou. V jednou rohu se muselo odkopat více jak 50 cm do hloubky, abychom na letní kuchyň měli dobrý přístup a nebylo nutné budovat dlouhý nájezd, po kterém bych tam byla schopna vyjet i na vozíku. Oba Kamilové plochu precizně zarovnali a ještě jsme z toho měli hlínu na bylinkovou spirálu. Panovala dobrá nálada a nikoho z toho naštěstí nebolely kříže. Trvalo to déle něž jsme si představovali, ale co už.
</p>
    <img src="/img/008/výkopy kuchyně.jpg" alt="výkop základů letní kuchyně">
    <img src="/img/008/oci_vykop.jpg" alt="oci s lopatou ve výkopu">
    <img src="/img/008/vruty letní kuchyně.jpg" alt="zavrtané zemní vruty">


<p class="article-p">
    Dále přišly na řadu zemní vruty. Tento způsob základů má mnoho výhod, je rychlý, flexibilní a dává možnost stavět i na nevyrovnaném terénu. Na vruty se dají přikoupit i nástavné tyče. Toho jsme ale nevyužili. 
</p>

<p class="article-p">
    Vruty jsou draží varianta než beton, ale zas je tu výhoda rychlé instalace a možnosti okamžitého zahájení výstavby. Mimo to, když se ale po nějaké době rozhodnete stavbu odstranit, jde to celkem lehce.
</p>

<p class="article-p">
    My jsme do základů dali celkem 16 vrutů a to na plochu cca 22 m2. Není to ale jasně dané, záleží, jak silné fošny použijete. Vruty šly zavrtat o něco hůře, než nám to šlo u kadibudky, asi už byla více proschlá půda. Do děr po roxorové tyči, kterou zkoušíte, zda v cestě nebude kámen, jsme nalili vodu a instalace vrutů šla o něco lépe. U posledního vrutu jsme přesto narazili nakonec na kámen a to celou stavbu podstatně zpomalilo. Nakonec se podařilo problém překonat a vruty dobře seděly. Lepší je určitě instalovat vruty na jaře než během vyprahlého léta.
</p>

<p class="article-p">
    A ještě jedna rada k instalaci vrutů, než se pustíte do jejich zasazování do země, je dobré si to spolehlivě změřit. Nejlepší je si celý prostor vykolíkovat, natáhnout si na kolíky provázek a vše dobře vyměřit.
</p>

<h3 class="article__h3">Rám</h3>


<p class="article-p">
    Rám jsme postavili z několika dlouhých fošen 10×10 cm, délku měly různou, ale nejčastěji něco přes dva metry, aby se do sebe daly zadělat. Jednu jsme měli i přes 4m. Některé čtyř metrové jsme museli přeříznout, abychom je pak ve spoji vyrovnali. Nevýhodou mokrého dřeva je, že se kroutí tím, jak vysychá. 
</p>

<p class="article-p">
    Na fotce můžete vidět, jak vypadají spoje, které jsme dělali. Stačí Vám na to pila, dláto, pilník, kladivo a samořejmě něco, čím to vyměříte. My jsme vše řerazli ručně, pilou pro dva. Touto metodou se to může zdát nemožné, ale jde to celkem rychle.
</p>

<div class="articles-divFoto">
    <img src="/img/008/kamil nad fošnami.jpg" alt="Kamil v pokleku nad fošnami">
    <img src="/img/008/tesarina.jpg" alt="Kamil tesá spoj do fošny">
    <img src="/img/008/tesar_spoje_kuchyně.jpg" alt="křivý, ale pevný spoj kuchyňské podlahy">
    <img src="/img/008/jaAPila.jpg" alt="Kája řeže fošnu">
    <img src="/img/008/skelet.jpg" alt="kostra kuchyně">
</div>

<p class="article-p">
    Po rámu následovalo dodělání celé konstrukce. Dost jsme si pomáhaly úhelníky, které přidávaly konstrukci na stablitě. Velmi důležité jsou závětří, ty nesmí u žádné stavby chybět.
</p>

<p class="article-p">   
    Než se vrhnete na střechu, nezapoměňte přidělat okap. Dobře si promyslete, kde má být spád, kam umístíte sud na zachytávání vody.
</p>

<p class="article-p">
    Poté jsme se už vrhli na přidělání střechy. Problém nastal, když jsme ze střešnách plechových krytin chtěli stáhnout igelit, kterým byly pokryty. Slunce nám ho připeklo ke střeše. Nakonec se to podařilo, ale pokud budete mít krytinu potaženou nějakou ochranou vrstvou plastu, doporučuju ji stáhnout hned, jak to půjde.  Jinak pokud jste ještě nic nestavěli, je potřeba vědět, že střechu musíte přidělat speciálními vruty, které na sobě mají i těsnění a střechu také lépe drží.
</p>

<img src="/img/008/instalace strechyII.jpg" alt="instalace plechové střechy">
<img src="/img/008/instalace strechy.jpg" alt="instalace plechové střechy">

<p class="article-p">
    Pokud stavíte v létě, jste rádi, pokud už máte střechu a stín, kam se schovat. Pokračovli jsme opláštěním. Nejprve jsme dodělali kůlnu na nářadí, to jsme potřebovali nejvíce, nakonec jsme opláštili letní kuchyň a průběžně i přidělávali podlahu. Jelikož jsme rozřířili náš návrh nakonec o terasu, tak jsme museli doobjednávat dřevo. Nakonec se to ale vyplatilo.
</p>

<img src="/img/008/oci a kamil.jpg" alt="Oci a Kamil před letní kuchyní">
<img src="/img/008/polovicni_oplasteni.jpg" alt="Kuchyň z poloviny oláštěná">
<img src="/img/008/vrtani_podlahy.jpg" alt="Vrtání podlahy na kuchyni">

<p class="article-p">
    Nad čím jsme původně ani neuvažovali, bylo okno. Zepředu je kuchyň otevřená, tak nám to přišlo zbytečné, ale Kamilův oci nám navrhl, ať si jedno uděláme, abychom měli přehled, když někdo ze severu (odkud je přístupová cesta) přichází. Nakonec jsme si tedy ze severu okénko udělali. A protože se nám hodně líbilo, udělali jsme si další i ze strany a ted ten, kdo je v kuchyni, má skvělý přehled, co se okolo děje :-). Kuchyň se dá také lépe větrat.
</p>
