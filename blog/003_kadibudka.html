---
layout: layouts/sablona-article.njk
title: Eko kadibudka
tags:  clanky
datum: "9. března 2020"
date: 2019-03-09
picture: /img/table_blog/003.jpg
picture_title: "stavba kadibudky"
perex: První stavbou na pozemku musí být samo sebou kadibudka. Bez ní to prostě nejde. A v permakulturní zahradě bude jak jinak něž ekologická a ku prospěchu zdejším rostlinám. 
---

<p class="article-p">
    První stavbou na pozemku musí být samo sebou kadibudka. Bez ní to prostě nejde. A v permakulturní zahradě bude jak jinak něž ekologická a ku prospěchu zdejším rostlinám. 
</p>

<img src="/img/table_blog/003.jpg" alt="stavby kadibudky">

<p class="article-p">
    Kromě záměru, že půjde o kompostovací kadibudku, jsme ji také chtěli mít bezbariérovou. Tedy, že bude dostatečně velká, abych se tam mohla vejít s vozíkem a také, že do ní nepovede schod.
</p>

<p class="article-p">
    Jelikož jsme do té doby nikdy nic nestavěli, měli jsme obavy, zda to zvládneme. Během stavby jsme řadu věcí mohli udělat lépe, ale kadibudka stojí a my jí využíváme.
</p>

<p class="article-p">
    A jak je to tedy tím kompostováním? Studovali jsme řadu permakulturních knih a také viděli několik přednášek o kompostovacích toaletách. Dozvěděli jsme se, že největší chyba, která může na kompostovacím záchodě vzniknout je, když necháte výkaly plavat v moči. Tehdy to vytváří velký zápach a má to další nežádoucí hygienické následky. Když však tyto dva výtvory separujete, má kompostovací záchod velké výhody a je velmi ekologický, neboť nespotřebovává velké množství vody či nevyžaduje žádné chemické prostředky.
</p>

<p class="article-p">
    V našem případě jsme se rozhodovali mezi dvěma variantami. Jednak můžete mít na kadibudce jednu místu, kam vykonáváte veškerou potřebu. Je však nutné tuto potřebu zasypat velkém množstvím pilin, které do sebe nasají moč, pak se nevytváří takový zápach. Další možnost, pro kterou jsme se rozhodli my, je že na kadibudce máme dvě mísy. Jedna je na výkaly 
    a druhá je moč. Jelikož máme velkou kadibudku kvůli bezbariérovosti, dve mísy se nám tam vešly. I tak používáme piliny na zasypání, ale už to není nutné. 
</p>

<p class="article-p">
    A teď k čemu všemu to vlastně je. Moč je velmi dobré hnojivo, pokud ji smícháte v poměru 1:10 s vodou. Rostliny získají především dusík. Také jsme se dočetli, že pak pro své majitele mají rostliny léčivější účinky, neboť se nastaví přesně na jejich tělo, když už z něj něco získaly.
</p>

<p class="article-p">
    Co se týká výkalů, je to trochu složitější. Moč můžete použít hned, ale výkaly je nutné nechat nejméně dva roky kompostovat. Je dobré mít zvláštní kompost určený pouze na ně. My ho máme hned vedle kadibudky a nejde
    z toho žádný zápach, pouze když vyprazdňujeme kadibudku. Tento kompost je pak využitelný na ovocné stromy, keře, ale nedoporučuje se na kořenovou zeleninu. Může totiž obsahovat nějaké parazity.
</p>

<p class="article-p">
    Někdo má kompostovací záchod i v domě. Existují různé typy. Na internetu najdete plno informací a je to velmi zajímavé téma a podle mě se bude stávat i čím dál víc aktuálnější, pokud se nenaučíme zadržovat vodu v území.
</p>

<p class="article-p">
    V zábavnější formě najdete informace o kompostovacím záchodě v téhle písničce.
</p>
