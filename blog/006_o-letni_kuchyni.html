---
layout: layouts/sablona-article.njk
title: O letní kuchyni
tags:  clanky
datum: "12. června 2019"
date: 2019-06-12
picture: /img/table_blog/006.jpg
picture_title: "Talíř grilované zeleniny"
perex: Přístřešek, který by na zahradě neměl chybět, je letí kuchyň. Při vaření venku máte vše po ruce. Její podoby mohou být různé, je zde prostor pro fantazii, jak si ji zařídit, co si tam všechno dát apod. Ve výsledku to bude místo pro setkávání a v její blízkosti se toho bude hodně dít.
---

<p class="article-p">
    Přístřešek, který by na zahradě neměl chybět, je letí kuchyň. Při vaření venku máte vše po ruce. Její podoby mohou být různé, je zde prostor pro fantazii, jak si ji zařídit, co si tam všechno dát apod. Ve výsledku to bude místo pro setkávání a v její blízkosti se toho bude hodně dít.
</p>

<img src="/img/table_blog/006.jpg" alt="Talíř grilované zeleniny">

<p class="article-p">
    Jak může letní kuchyň vypadat je na každém z nás. Bohužel, když na internetu zadáte heslo „letní kuchyň“ objeví se vám zejména výčet luxusních drahých kuchyní. Když však zapátráte víc, najdete nějaké inspirace. Další možnost je podívat se do literatury. Jeden z dílů časopisu Klíčová dírka se věnoval permakulturnímu domu a byla tam i kapitola k letní kuchyni. Napsal ji Jaroslav Svoboda, který později věnoval podobnou kapitolu, ale s více informacemi do své nové knihy „Zelenina z ekozahrady“.
</p>

<p class="article-p">
    My jsme zvolili poměrně jednoduchou variantu letní kuchyně v podobě přístřešku, 4 x 2,5 m a jižní strana bude otevřená a přijde tam jen závěs. Pak hned na kuchyň bude navazovat sklad na nářadí, který stavbu protáhne o další dva metry. Ten už bude uzavřený ze všech stran a budou zde umístěny zamykací dveře.
</p>

<p class="article-p">
    Ale zpátky ke kuchyni … Ze předu ji necháme otevřenou, aby se mohlo snadno vcházet a byl tam dostatek prostoru. V zadní části bude linka a různé prostory na nádobí apod. Bylo by skvělé tam mít umyvadlo. Nedávno jsme si koupili 20ti litrové barely na pitnou vodu, které mají naspodu umístěnou kličku, tou pootočíte a teče Vám voda. Barel zřejmě umístíme nad umyvadlo a bude to lehce vyřešeno. O něco důmyslnější řešení by bylo pod střechu umístit nádobu na dešťovou vodu a tou si pak spádem napouštět umyvadlo. Toto řešení jsme ale nezačlenili do našeho plánu. První varianta s barelem nám bude sloužit i jako pitná voda.
</p>

<p class="article-p">
    Před kuchyní samo sebou bude ohniště. Zvažuji vyvýšené, lépe se mi k němu naklání, ale uvidíme. To bude vybavené trojnožkou, aby se dal zavěsit kotlík. Tímto už jsme vybaveni a říkám to hlavně proto, že bych doporučila kotlík železný. Ten máme my. Má řadu nevýhod, např. velkou váhu a musí se vymazávat olejem, aby nezrezl. Ale toto vše vyvažuje tím, že je přírodní a zdravější a do jídla Vám přidá železo a to za to podle nás stojí.
</p>

<p class="article-p">
    Také chceme naši letní kuchyň vybavit malou pecí na pizzu. Jak ji postavit jsme se naučili na workshopu kamnáře Honzy Hrabce (hlinenakamna.cz). Byly jsme na tom semináři minulý rok a doufáme, že si postup ještě správně pamatujeme a s našimi poznámkami to dáme dohromady. Nakonec plánujeme otestovat naši novu solární troubu. Předpokládáme, že to bude nenahraditelná součást naší kuchyně.
</p>