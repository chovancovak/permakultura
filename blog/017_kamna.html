---
layout: layouts/sablona-article.njk
title: Stavíme dům (se) srdcem
tags:  clanky
datum: 11. listopadu 2022
date: 2022-11-11
picture: /img/table_blog/017.jpg
picture_title: "rozestavěná kamna"
perex:  "Náš dům bude mít srdce. To je vlastně první věc, kterou jsme o našem domě věděli. A začali to tak plánovat. Našemu srdci se muselo vše přizpůsobit. Teprve od něj se vše odvíjí – všechny vlastnosti domu. Srdcem domu se nazývají pár tun těžká sálavá kamna.
"
---

    <p class="article-p">
        Náš dům bude mít srdce. To je vlastně první věc, kterou jsme o našem domě věděli. A začali to tak plánovat. Našemu srdci se muselo vše přizpůsobit. Teprve od něj se vše odvíjí – všechny vlastnosti domu. Srdcem domu se nazývají pár tun těžká sálavá kamna.
    </p>

    <img class="article__big-img" src="/img/table_blog/017.JPG" alt="domek z konopného betonu">

    <p class="article-p">
        Sice ještě probíhá výstavba, ale už se v nich dá topit. Tedy jde o takové zažehávací topení, aby se materiál pomalu nahřál. Ale je to fajn pocit, mít v domě už trochu ohně a trochu tepla.

    </p>

    <h3 class="article__h3">Proč kamna?</h3>

    <p class="article-p">
        Jak už z tohoto webu asi víte, bude to mít něco společného s permakulturou. V kamnech se topí suchým dřevem, tedy lokální surovinou, kterou si můžete sehnat za barákem. 
        Tak to byla jedna věc. Ale topit dřevem se dá v ledasčem. Těžká sálavá kamna jsme si vybrali kvůli vysoké účinnosti spalování. Do kamen naložíte třeba 10 kg dřeva, zapálíte. 
        Uvolňující se teplo jde tělem kamen. Prostupuje průchody a pomalu se odevzdává do jednotlivých šamotových tvárnic, které teplo pohlcují jako kámen nahřívaný sluncem. 
        Toto nastřádané teplo je pak postupně, pomalu uvolňováno do prostoru. Do kamen se nemusí přikládat. Kamna sálají dlouho po tom, co oheň vyhasne.
    </p>

    <h3 class="article__h3">Slunce, oheň, srdce a teplo</h3>
    
    <p class="article-p">
        Toto sálavé teplo, způsobené naakumulovaným teplem a jeho postupným uvolňováním, se přirovnává k sálavému teplu, které poskytuje slunce. 
        Mě samotná tato myšlenka hodně přitahovala. Na rozdíl od konvekčního vytápění, které se odvíjí od ohřevu vzduchu, sálavé teplo září. 
        Sekundárně také sálavé teplo ohřívá vzduch, ale ne tak výrazně. Záření ohřívá předměty, na které dosáhne. Stejně jako slunce. Ve stínu je chladno. 
        A to je další věc, která mě na nich baví. Každý v domě si najde své místo podle toho, jak je otužilý a jak se aktuálně cítí. Po dlouhém vaření a pečení 
        člověk zaleze někam daleko od kamen, ale po práci na zahradě v zimě si vleze přímo na kamna.
    </p>

    <p class="article-p">
        Aby srdce domu prohřálo celý dům, měla by se mu podřídit celá stavba. Srdce domu, tedy kamna, jsou pak umístěna v samém jeho středu. Jo, ideální je 
        postavit si něco jako jurtu (kruhový půdorys domu). Tu by kamna vytopila spolehlivě celou. Ale na tradiční český venkov? To bychom u nás na vsi 
        vypadali jako ještě větší exoti než jsme. Každopádně z následující fotky je vidět, že kamna prostupují třemi místnostmi. Až budou hotová, bude nad nimi postavena stěna. 
        Tímto způsobem vytopí nejdůležitější části domu.
    </p>

    
    <img  class="article__big-img"  src="/img/blog/017/kamna02.JPG" alt="nedostavěná kamna rozložená do tří místností">

    <h3 class="article__h3">Neměl by kamna stavět raději certifikovaný kamnář?</h3>

    <p class="article-p">
        Ano, měl. I když kamna stavíme svépomocí, zároveň nám za ně ručí zkušený kamnář. Zajímavý človět, ten kamnář. 
        Dříve ajťák, a pak se vyučil kamnářem. Tato práce mu přináší více radosti do života. Jste na něj zvědaví? Mrkněte na jeho <a href="https://www.hlinenakamna.cz/">stránky</a>. 

    </p>
    
    <p class="article-p">
        S kamnářem Honzou jsme začali spolupracovat v roce 2018. V době, kdy jsme začali s projekčními pracemi našeho domu. Jeli jsme na několik jeho workshopů 
        o stavbě kamen a i na prohlídku takových kamen. Tam jsme se dozvěděli jak na to, co bude stavba obnášet a veškeré detaily budoucí spolupráce. Nyní to 
        probíhá tak, že vždy kus kamen postavíme a Honza to zkontroluje. Taky si často píšeme, voláme a posíláme fotky, abychom se s manželem poradili, zda to stavíme správně :-). 

    </p>

    <p class="article-p">
        Na začátku jsme hodně pochybovali, jestli to zvládneme. Ale oba jsme rádi, že naše víra v nás převážila a šli jsme do toho. Hodně nás to opět posunulo a nakoplo. 
        Kamna už skoro stojí, dá se v nich topit a dům nám neshořel. No není to super!

    </p>

    </p>

    <h3 class="article__h3">Další fotky ze stavby</h3>
            
    <div class="articles_galerie" >
        <p class="popis-fotky">
            Základ na kamna s přívodem vzduchu, který jsme ovšem museli nakonec ještě asi o půl metru posouvat.
        </p>
    
        <img class="articles__img" src="/img/blog/017/kamna_privod_vzduchu.jpg" alt="základová deska na kamna s přívodem vzduchu">

        <p class="popis-fotky">
            Tak z takovýchto dílů je možné postavit tah kamen. Jedná se o šamotové tvárnice, které kaumulují teplo a pak ho postupně uvolňují
        </p>
        <img class="articles__img" src="/img/blog/017/díly.jpg" alt="připravený materiál na stavbu kamen">

        <p class="popis-fotky">
           Toto jsou nasucho postavená kamna. To jsme dali dohromady s Honzou kamnářem. Ukazoval nám na tom, jak to postavit. Dál už to bylo na nás.
        </p>

        <img class="articles__img" src="/img/blog/017/skladacka03.JPG" alt="nasucho postavená kamna">
        <img class="articles__img" src="/img/blog/017/skladackaBok.JPG" alt="na sucho postavená kamna z boku">

        <p class="popis-fotky">
           Tady už máme slepené první díly. Toto je tah, který bude pod ležením.
        </p>
        
        <img class="articles__img" src="/img/blog/017/zacatek tahu.jpg" alt="prní část kamen je slepená">
       
        <p class="popis-fotky">
            Téměř dokončená pec na přikládání. Je také vidět nově vyvrtaná díra v komínu. Tu původní jsme měli moc vysoko.
        </p>

        <img class="articles__img" src="/img/blog/017/pred dokon 1.faze .jpg" alt="téměř dokončená tahová část kamen">
        <img class="articles__img" src="/img/blog/017/kuk do nitra pece.jpg" alt="horní pohled do pece kamen">
        <img class="articles__img" src="/img/blog/017/pred dokon 1f 2.jpg" alt="téměř dokončená tahová část kamen">
        
        <p class="popis-fotky">
            Dokončená první fáze kamne. Už zbývá jen zalepit čistící otovry. Jeden z nich je vidět v místě napojení do komína.
        </p>
        <img class="articles__img" src="/img/blog/017/prvni faze fin.jpg" alt="Dokončená první fáze kamnen.">
    
        <p class="popis-fotky">
            Na stavbě nesmí chybět dozor - Bobka stavařka.
        </p>
        
        <img class="articles__img" src="/img/blog/017/Boba dozorkyne.jpg" alt="Pes Bobina u kamnen">

        <p class="popis-fotky">
            Poobědová pauza u rozestavěných kamen.
        </p>
        <img class="articles__img" src="/img/blog/017/parta.jpg" alt="skupina lidí">

        <p class="popis-fotky">
            Nyní se kolem tahového systému tvoří opláštění, na které přijde už jen poslední povrchová úprava v podobě kachliček a hlíny. Tam ale ještě nejsme :-)
        </p>
        <img class="articles__img" src="/img/blog/017/oplasteni00.jpg" alt="muži šalují">
        <img class="articles__img" src="/img/blog/017/oplasteni.JPG" alt="rozestavěný dům z dálky, v popředí šalvěj">
    </div>
