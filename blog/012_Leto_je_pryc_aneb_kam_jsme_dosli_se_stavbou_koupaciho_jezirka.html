---
layout: layouts/sablona-article.njk
title: Léto je pryč aneb kam jsme došli se stavbou koupacího jezírka
tags:  clanky
datum: 22. září 2020
date: 2020-09-22
picture: /img/table_blog/04_leto_pryc.jpg
picture_title: "larva_šídla"
perex:  "Léto je pryč a my jsme nestihli napsat nic o tom, jak zakládáme permakulturní zahradu. Práce bylo nad hlavu. Není ale nad to si v těchto 
deštivých studených dnech zavzpomínat na léto. My se přes něj pěkně zapotili. Stavěli jsme opěrnou zeď pro hlubokou část jezírka."
---



    <p class="article-p">
        Léto je pryč a my jsme nestihli napsat nic o tom, jak zakládáme permakulturní zahradu. Práce bylo nad hlavu. Není ale nad to si v těchto 
        deštivých studených dnech zavzpomínat na léto. My se přes něj pěkně zapotili. Stavěli jsme opěrnou zeď pro hlubokou část jezírka.
    </p>

    <img class="article__img article__into-img" src="/img/table_blog/04_leto_pryc.jpg" alt="larva šídla">

    <h3 class="article__h3">Voda život!</h3>

    <p class="article-p">
        Voda a hlavně život, který vzniká kolem ní, je fascinující záležitost. To je důvod, proč jsme se rozhodli si na zahradě vytvořit velké 
        rostlinami čistící koupací jezírko. Stavíme ho od začátku léta a nejtěžší část máme za sebou. No a vodní život? Ten jsme přes léto pozorovali 
        v naší do země zapuštěné vaně, kde se nám narodila šídla!
    </p>

    <h3 class="article__h3">Stará smaltovaná vana obživla!</h3>

    <img class="article__img" src="/img/blog/013/02.JPG" alt="jezírko ze staré vany">

    <p class="article-p">
        Že stavba jezírka stojí za to, se nám ukazuje už v naší do země zapuštěné vaně. Je to stará smaltovaná 
        vana, kterou jsme si z bazaru vyzvedli za odvoz. A u nás doslova obžila! Máme ji u bylinkové spirály už 
        více jak rok a oplývá životem. Dá se u ní sedět hodiny! Je to místo klidu a pohody.
    </p>

    <img class="article__img" src="/img/blog/013/03.JPG" alt="šídlo na kameni">
    <img class="article__img" src="/img/blog/013/04.JPG" alt="vodní živočich">
    <img class="article__img" src="/img/blog/013/05.JPG" alt="motýl na kvetoucí mátě nad jezírkem">

    <p class="article-p">
        Zprvu se tam nastěhovaly bruslařky a nyní už se tam rodí šídla. Vana je porostlá rostlinami. Kvete tam 
        jedlá vodní máta, která je obletovaná všelijakým hmyzem. Na rákosí se pevně drží tři pomalu již vyvinutá
        šídla. Na bleskovou návštěvu přilétli i jejich rodiče, což byl nezapomenutelný zážitek! Takový 
        přírodovědný orgazmus. Podle všeho se jedná o druh největší vážky, která v našich končinách žije. 
        Na vodní hladinu sedají vosy, aby se napili. Nad hladinou si upletl pavouk krásnou pavučinu. Naopak pod 
        hladinou žijí různí, nám ještě neznámí, živočichové, kteří jsou vidět jen tehdy, když se k hladině plují 
        nadechnout.  Je to prostě pastva pro oči a občerstvení pro duši.
    </p>

    <h3 class="article__h3">Od vany až po jezírko</h3>
    <p class="article-p">
        A to je jen vana, co teprve jezírko! Tešíme se na žáby, užovky, ještěrky a další. Zatím ale spíš než 
        osvěžení se u něho pořádně potíme. Ačkoliv v našem prvním příspěvku jsme psali, že se vyhneme betonování, 
        nakonec se nám to nepovedlo. Rozhodli jsme se jezírko udělat hlubší, aby se v něm v létě voda tolik 
        neohřívala, a tím pádem bude vodní ekosystém stabilnější.
    </p>

    <h3 class="article__h3">Velikost jezírka</h3>

    <p class="article-p">
        Hloubka jezírka bude skoro tři metry. Pro velikost jezírka nás limituje šířka naší zahrady a také fakt, že folie, která bude držet vodu, se dá koupit v maximální šířce 15,25 m. V hluboké části bude tedy kolmá stěna jako je tomu v návodu Davida Pagana.
    </p>

    <p class="article-p">
        Stěnu hluboké části jsme postavili ze ztraceného bednění o šířce 15 cm s armaturou. Výška stěny je 1,75 m. Vnitřní rozměr vyzděného prostoru je 3,5 x 7,5 m a bude tvořit hlubokou část jezírka. Je to tedy pořádnej kus zdi a pro nás nebylo lehký ji postavit.  Naštěstí jsme měli dost pomocníků a pomocnic. Zhruba od čtvrtý řady jsme konečně našli nejlepší způsob, jak na to. Je to nezaplatitelná zkušenost. (Teď stavíme základy domu a dost se nám to hodí)
    </p>
    
    <p class="article-p">
        Mělká část, která bude kolem hluboké části, kde budou růst vodní rostliny, už se také začíná rýsovat. Není ještě úplně dokončená, ale už je možné získat představu, jak to celé bude vypadat. Celkové rozměry budou cca 13x7m s tím, že se snažíme rohy zaoblit.
    </p>

    <h3 class="article__h3">Stavíme na svahu</h3>

    <p class="article-p">
        Ačkoliv to na první pohled nemusí být tak vidět, svah u nás na zahradě je celkem velký. Od jednoho kraje jezírka ke druhému je převýšení více jak metr. To trochu komplikuje terénní úpravy. Nejprve jsme si říkali, že si vyrovnávací val uděláme z kamenů zasypaných zeminou. Ale zeminy jsme měli tolik, že jsme se rozhodli val udělat jen z ní. Necháváme ji však přes zimu trochu slehnout. Neboť je nakypřená a bude klesat.
    </p>

    <img class="article__img" src="/img/blog/013/06.JPG" alt="dokončené těrréní úpravy koupacího jezírka">
    <img class="article__img" src="/img/blog/013/07.JPG" alt="výměra budoucího jezírka">

    <h3 class="article__h3">Čištění jezírka – aneb voda bez chemie</h3>

    <p class="article-p">
        Kromě rostlin, které slouží k čištění vody, plánujeme jezírko ještě provzdušňovat akvarijními kameny podle Davida Pagana. Jsou velmi přátelské k vodnímu životu a neohrožují ho jako nějaké druhy vodních filtrací. Davidu Pagan dokonce v testu kvality vody zjistil, že se mu podařilo dosáhnout standardu pitné vody.  
    </p>

    <p class="article-p">
        Důležité je také dbát na to, aby jezírko bylo napájené vodou, která obsahuje co nejméně živin. Nejlepší je podle všech doporučení voda dešťová, která do jezírka přímo prší, případně je svádělá ze střech. Je dobré také zamezit přívalu vody z okolní zeminy/trávy.
    </p>

    <p class="article-p">
        Z více zdrojů také víme, že se jezírko nedoporučuje stavět pod stromem. Padající listí by mohlo být zdrojem živin pro rostliny. David Pagan jezírko na podzim udržuje tak, že ořezává staré konce rostlin, aby se ve vodě nerozložily. Tak to je zhruba ve zkratce to důležité, co jsme se k údržbě dočetli. JAk nám to půjde v praxi se během následujících let dozvíte 🙂
    </p>

    <h3 class="article__h3">Stavba a bagrování</h3>

    <p class="article-p">
        Začátkem léta jsme započali se stavbou stěny v hluboké části jezírka. Pustili jsme se do toho bez zkušeností s betonem a celkově stavbou čehokoliv, co není ze dřeva. Nejdůležitější je nemít strach, mít pevnou vůli a nepodělat se z první komplikace, kterých při stavbě bude plno.
    </p>
    

    <img class="article__img" src="/img/blog/013/08.JPG" alt="výkop hluboké části jezírka">

    <h3 class="article__h3">Předem si zkontrolujte, že nářadí funguje</h3>

    <p class="article-p">
        U nás byl problém hlavně s nářadím. Abychom vykopali základové pásy pod zeď ztraceného bednení, tak jsme potřebovali sbíječku. Krumpáčem by to trvalo léta a manžel s pomocníky by si u toho zničili táda. Sbíječkou to trvalo asi hodinu maximáně dvě. Problém byl, že první sbíječka, která se nám dostala do ruky, nefungovala. Celý víkend byl v trapu.   
    </p>

    <img class="article__img" src="/img/blog/013/09.JPG" alt="hloubení základových pasů zbíječkou">

    <h3 class="article__h3">Míchačku dobře čistěte</h3>

    <p class="article-p">
        Další komplikace nastala s míchačkou. Nechtěli jsme si hned kupovat vlastní. Tak jsme si ji vypůjčili. Měli jsme bláhové představy, jak to vše půjde rychle. A že stěnu dokončíme přes dovolenou. No, dostavili jsme ji na konci srpna. První míchačku nám půjčil strejda od známého asi na tři týdny. Museli jsme ji vrátit. Byla ale perfektní, čistá a fungovala dobře. Druhou nám půjčil kamarád. Měla toho ale hodně za sebou a bylo na ní plno ztvrdlého betonu. Přestala fungovat ve chvíli, kdy jsme to nejvíce potřebovali. Třetí už jsme si koupili a udělali jsme dobře. Nyní s ní svépomocí stavíme základy. Čistíme ji dokonce i během práce, beton rychle zasychá a nakonec máte méně práce.
    </p>

    <img class="article__img" src="/img/blog/013/10.JPG" alt="stavba opěrné stěny v hluboké části">

    <h3 class="article__h3">Sesun zeminy</h3>
    <p class="article-p">
        Měli jsme ale i štěstí. Máme u nás převážně pískovcovou zem, takže se v ní nedrží dlouho voda. To nám pomohlo, aby se nebortily a držely pevně. Takto hluboký výkop je totiž potřeba zajistit proti sesunu.
    </p>

    <h3 class="article__h3">Co nás čeká</h3>
    <p class="article-p">
        Letos ještě dokončíme zemní práce kolem jezírka. Přes zimu si zemina sedne a na jaře budeme pokládat kaučukovou fólii. To je na jezírku to nejdražší. A pokud nemáte na zahradě potok nebo nízkou hladinu spodní vody, tak se bez fólie neobejdete. Pokládání fólie bude výzva. Držte nám palce, ať to zvládneme.
    </p>


