---
layout: layouts/sablona-article.njk
title: Sedlčansko udržitelně otvírá téma "lokální ekonomika"
tags:  ["clanky", "komunita"]
datum: 9. září 2024
date: 2024-09-09
picture: /img/table_blog/035.jpg
picture_title: Lidé v parku
perex: Tak je to tu, naše sedlčanská komunita se rozjíždí. Chytáme plno přednášek a workshopů k tématu lokální ekonomika! Zkrátka, budeme se scházet a debatovat o tom, jak posilovat a rozvíjet náš region - naše Sedlčansko. Zajímá Vás to? Tak čtěte dál.
---

<p class="article-p">Tak je to tu, naše sedlčanská komunita se rozjíždí. Chytáme plno přednášek a workshopů k tématu lokální ekonomika! 
    Zkrátka, budeme se scházet a debatovat o tom, jak posilovat a rozvíjet náš region - naše Sedlčansko. Zajímá Vás to? Tak čtěte dál.</p>

<img class="article__big-img" src="/img/table_blog/035.jpg" alt="Lidi v parku s dětmi se poktávají.">
<p class="article-p">
    Na Sedlčansku se už nějakou dobu dělo plno věcí, spolek Luční kvítka revitalizoval park na Novoměstském 
    náměstí v Sedlčanech a vzdělává děti s ohledem na udržitelnost, Iveta Pokorná z Příčov šíří udržitelnost se svým 
    podcastem <a href="https://zitudrzitelne.podbean.com/">Žít udržitelně</a> apod. My s manželem a s naším Perma rájem jsme do toho také zapadli a přihodili 
    nejednu akci. Nakonec jsme se všichni spojili do neformální skupiny Sedlčansko udržitelně. Mrkněte na náš <a href="https://www.sedlcanskoudrzitelne.cz/">web</a>!
</p>

<p class="article-p">
    Spojuje nás Sedlčansko udržitelně. Už několik měsíců funguje naše whatsappová skupina, kde rychle dostanete odpověď na cokoliv, 
    co vás trápí. Třeba se zeptáte na to, jak sušit ovoce a hned vám tři lidi nabídnou sušičku k vyzkoušení zdarma, ze sousedské lásky, 
    nebo sháníte semínka dýně, či podnikáte výlet do okolí na zajímavé zahrady a přiberete další, aby se přidali. Nebo něco nabízíte apod. 
    Zkrátka pomáháme si a spolupracujeme!
</p>

<img src="/img/blog/035/sedl_udrz_header.png" alt="Logo sedlčansko udržitelně">

<!-- rámeček -->

<h3 class="article__h3">Hledej a najdeš</h3>
<p class="article-p">
    My jsme v lokalitě noví. Dodnes mě překvapuje, že tu žije tolik lidí, kteří mají chuť něco dělat. Myslela jsem si, že tu s Kamilem 
    budeme osamělí a že tu budeme muset probouzet ducha udržitelnosti. On už tu ale byl. Není však jednoduché si toho všimnout, zvlášť když 
    si myslíte, že víte, že tam není. Věřím ale, že je ho o dost víc, než si myslíme. Musíme ho hledat! :-)
</p>

<h3 class="article__h3">Jak se tedy duch udržitelnosti začal zjevovat? </h3>

<p class="article-p">
    Když jsem se 27.8. 2023 poprvé setkala s Ivetou Pokornou <a href="https://www.permaraj.cz/blog/025_lokalni_planeta_after/">u nás doma 
    na promítání filmu Naše budoucnost je lokální</a>, seznámila mě ten den nebo někdy brzy na to s řadou lidí a aktivit, které se na 
    Sedlčansku dějí. Od té doby společně s dalšími pátráme po dalších aktivích lidech a zajímavých projektech. Propojujeme se!
</p>

<p class="article-p">
    Uskutečnila se řada setkání, promítání, jeden workshop Klimatická mozaika a jedna hostina. Nyní máme před sebou ale větší akci či 
    spíše sérii akcí! :-)
</p>



<h3 class="article__h3">Rodí se série přednášek a workshopů “Lokální ekonomika: nejen jídlo ze Sedlčanska”</h3>

<p class="article-p">Trápí mě naše cesta k jídlu. Kupujeme jídlo, které je zdaleka, i když je možné vypěstovat ho u nás. Čím blíže jsme schopni vypěstovat
    si jídlo, tím je to zdravější: 
    snižuje se produkce CO2, 
    vidíme, jak vzniká naše jídlo, 
    staráme se o naše okolí, 
    za jídlo platíme přímo lidem, kteří ho vypěstovali či místním, kteří zde provozují obchod, 
    snižujeme množství obalových materiálů a tvoříme vztahy se sousedy, tedy i těmi, co pěstují naše jídlo.
</p>

<p class="article-p">
    Abych tomuhle pomohla, chtěla jsem založit sedlčanskou odnož pražské <a href="https://obziva.cz/">Obživy</a>. Zde je o tom <a href="https://www.youtube.com/watch?v=QLrus4mesjE">video</a>. Musím
    se ale přiznat, bylo to velmi ukvapené. Bez pořádného prozkoumání terénu a zeptání se lidí, jsem rovnou navrhovala řešení. 
    Dostat se k lokálnímu jídlu na venkově je ale něco jiného než ve městě, odkud jsem přišla. 
    Na venkově se šíří jídlo i mimo trh, sousedé vyměňují mezi sebou a sami si toho jsou schopni hodně vypěstovat. Toto vše i více se musí vzít
    vpotaz.
</p>


<img src="/img/blog/035/my.jpeg" alt="Skupina pěti lidí nad prací">


<p>
    A zde se začala rodit série přednášek a workshopů na téma lokální ekonomika. Dostala jsem kritickou, ale podporující zpětnou vazbu a začali
    jsme si klást otázky: Kolik jídla jsou si lidé schopni vypěstovat? Odkud jídlo berou? Záleží jim na kvalitě? Jakou roli v tom hraje cena? Co potřebujeme,
    abychom se dostali lépe k lokálním produktům apod. Chceme mezi sebou diskutovat a chceme se i inspirovat, tak jsme si pozvali řadu hostů a hostek.
    Náš program k lokální ekonomice je <a href="https://www.sedlcanskoudrzitelne.cz/akce/">zde</a> a ještě ho postupně doplňujeme! 
</p>

<p  class="article-p">
    Budeme diskutovat, přemýšlet, poznávat a věřím, že nakonec z toho vzejde něco, co nám všem přinese zas lepší a udržitelnější život :-). 
</p>

<b><p class="article_odkaz" ><a href="https://www.sedlcanskoudrzitelne.cz/">www.sedlcanskoudrzitelne.cz</a></p></b>