---
layout: layouts/sablona-article.njk
title: Jak jsme vybrali pozemek
tags:  ["clanky", "zahrada", "dum"]
datum: "9. června 2018"
date: 2018-06-09
picture: /img/table_blog/001.png
picture_title: "satelitní snímek zahrady"
perex: Vaření na ohni, pěstování zeleniny, ovoce, bylinek, relaxace v přírodě, klid a čerstvý vzduch, to všechno nás lákalo na venkov. Ekologicky zaměření jsme byli vždycky, ale že chceme vytvářet vhodné podmínky různým druhům živočichů, jsme si jasně formovali až s poznáním permakulturního přístupu ke světu, tehdy jsme také více začali vnímat, že mnoho živočichů z české krajiny dramaticky ubývá. Od toho se odvíjely naše požadavky na pozemek. Naštěstí jsme to poznali dříve než jsme pozemek koupili.
---

<p class="article-p">
    Vaření na ohni, pěstování zeleniny, ovoce, bylinek, relaxace v přírodě, klid a čerstvý vzduch, to všechno nás lákalo na venkov. Ekologicky zaměření jsme byli vždycky, ale že chceme vytvářet vhodné podmínky různým druhům živočichů, jsme si jasně formovali až s poznáním permakulturního přístupu ke světu, tehdy jsme také více začali vnímat, že mnoho živočichů z české krajiny dramaticky ubývá. Od toho se odvíjely naše požadavky na pozemek. Naštěstí jsme to poznali dříve než jsme pozemek koupili.
</p>

<img src="/img/table_blog/001.png" alt="satelitní snímek zahrady">

<p class="article-p">
    Základní požadavek byl dostatečně velký pozemek. Možná si řeknete, kdo by se s tím dřel. Ale v tom je právě kouzlo permakultury. Uvedu prozatím pouze jeden argument, ostatní se dozvíte postupně na našem blogu. Na pozemku chceme mít kus louky, kde budeme sekat trávu jednou za rok a postupně. S tím opravdu moc práce nebude. A jaký je smysl louky? Je to prosté, ubývá včel, protože všude jsou jen samá monokulturní pole plná jedovatých postřiků, nebo golfová hřiště či anglické trávníky. Co pak mají včely opylovat? Tak toto je jeden důvod pro velký pozemek.
</p>

<p class="article-p">
    Druhým důležitým požadavkem bylo, aby se jednalo o stavební pozemek. K tomuto tématu najdete skvělé rady na webu makléři na doporučení. Je tam přesný popis toho, co zkontrolovat, abyste měli jistotu, že se jedná o stavební pozemek. Jednu radu však napíšu i zde. Nikdy nekupujte stavební pozemek bez toho, aniž byste se zastavili na stavebním úřadě a o pozemku se s nimi pobavili. My se časem chceme na našem pozemku natrvalo usadit, proto jsme potřebovali stavební pozemek.
</p>

<p class="article-p">
    Také jsme zjišťovali, jaké sítě se nacházejí na hranici pozemku. Pro nás byla důležitá elektřina a voda. Kanalizaci jsme nechtěli, protože budeme stavět kořenovou čističku odpadních vod. Je to skvělý způsob, jak neodvádět vodu z krajiny.
</p>

<p class="article-p">
    Zároveň jsme si dávali pozor, aby v blízkosti pozemku nevedly dráty vysokého napětí. Vytváří totiž elektromagnetické pole, které má negativní účinky na člověka.
</p>

<p class="article-p">
    amozřejmě jsme neopomenuli zvážit věci jako vzdálenost od současného místa bydliště, veřejnou dopravu, sousedy, možnosti výletů do okolí, občanskou vybavenost, historii našeho pozemku, jak se s ním hospodařilo apod.
</p>

<p class="article-p">
    Pozemek jsme hledali necelý rok, ale byli jsme připraveni hledat i déle. Je to věc, která se nesmí uspěchat. Vše je dobré pečlivě zvážit.
</p>