---
layout: layouts/sablona-article.njk
title: Voda pro Zemi!
tags:  ["clanky", "zahrada"]
datum: "22. dubna 2020"
date: 2020-04-22
picture: /img/table_blog/03_voda.jpg
picture_title: "potok_pod_stromy"
perex: Dnes je den Země a my bychom jí rádi popřáli hlavně hodně vody. A protože to na dostatek vody zatím nevypadá, (Máme za sebou suchou zimu bez sněhu. Začalo jaro a také sotva zapršelo. Podle předpovědí nás čeká velmi suché léto.) tak přinášíme pár tipů, jak zadržovat vodu na zahradě.
---

<p class="article-p">
    Dnes je den Země a my bychom jí rádi popřáli hlavně hodně vody. A protože to na dostatek vody zatím nevypadá, (Máme za sebou suchou zimu bez sněhu. Začalo jaro a také sotva zapršelo. Podle předpovědí nás čeká velmi suché léto.) tak přinášíme pár tipů, jak zadržovat vodu na zahradě.
</p>

<img src="/img/table_blog/03_voda.jpg" alt="potok pod stromy">

<p class="article-p">
    Asi každý si zachytává dešťovou vodu na polévání zahrady. My na to máme čtyři použité smaltované vany a dva plastové sudy na dešťovou vodu, ale jsou tu i další nápady:
</p>

<h3 class="article__h3">Dřina není pro nás! Nekosíme všechen trávník na pár centimetrů 🙂</h3>

<p class="article-p">
    Co hodně zadržuje vlhkost, je vysoký trávník. My si kosíme cestičky a pak zóny, kde se nejvíce pohybujeme, třeba okolí letní kuchyně. Zbytek kosíme méně. Vysoká tráva chrání zem před vysoušením a udržuje v ní vlhkost. Krátce sečené trávníky často vysychají a hnědnou. Vysoký trávník se už blíží louce, a ta je také prospěšná užitečnému hmyzu.
</p>

<h3 class="article__h3">
    Důležitá je také péče o půdu a živočichy, které v ní žijí
</h3>

<p>V naší krajině je problém s tím, že nedokáže absorbovat vodu, tedy nedokáže ji nasát dostatečně rychle. Voda pak odteče pryč z území a to zůstává suché. Aby půda byla schopna nasávat vodu, musí v ní být život! Půdní život! Jsou to žížaly a takové ty různé breberky. Pokud je v půdě vysoký podíl života, je pak jak houba na mytí – schopna absorbovat vodu a zadržet ji.</p>

<p class="article-p">
    Půdní živočiši mají ale také své potřeby. Nemají rádi chemické přípravky, udusávání půdy těžkou technikou apod. My se snažíme o naše půdní živočichy dobře pečovat. Pokud možno, nenecháváme odhalenou půdu ani na záhoncích a snažíme se mulčovat. Je to také dobré proti odpařování vody z půdy. Půdní život má rád nějakou tu ňamku, třeba nehrabeme listí. Do jara to si to žížaly a ostatní zpracují a prospívá to hlavně našim stromům. A celkově zahradu moc neuklízíme. Probouzí to pak život.
</p>

<h3 class="article__h3">Olla!</h3>

<p class="article-p">
    Letos také testujeme ollu. Je to hliněná nádoba, kterou zakopete do země vedle jednoletých rostlin, třeba paprik, tak aby jí koukalo jen hrdlo. Pravidelně do ní doléváte vodu a papriky si ji z olly umí nasát. Četli jsme, že to hodně šetří vodu. Dává nám to smysl, tak do toho vkládáme naděje pro letošní léto.
</p>

<p class="article-p">
    Také se snažíme rostliny příliš nerozmazlovat a podpořit je v tom, aby kořeny zapouštěly co nejhlouběji. To jde především u víceletých rostlin. No a pak samozřejmě se snažíme pěstovat takové rostliny, které u nás vydrží. Podmínky nahrávají řadě středomořských bylinek, které jsme vysázeli na bylinkovou spirálu. O tom třeba někdy příště.
</p>

<p class="article-p"> 
    Nakonec náš oblíbený způsob šetření vody a zároveň dobrůtka pro půdní živočichy: kompostovací záchod. Tomu jsme se věnovali už v jiném článku.
</p>
    
<p class="article-p">
    Dalších závlahových způsobů pro zahradu je plno. Stačí jen hledat a číst. Doporučuju především permakulturní literaturu, tam je o vodě mraky věcí a určitě to přiláká mraky deště J. Snad si opatření na zadržování vody osvojí i naše vláda.
</p>