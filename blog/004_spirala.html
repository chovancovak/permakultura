---
layout: layouts/sablona-article.njk
title: Bylinková spirála
tags:  ["clanky", "zahrada"]
datum: "9. dubna 2019"
date: 2019-04-09
picture: /img/table_blog/004.jpg
picture_title: "Bylinková spirála před dokončením"
perex: O bylinkové spirále se píše snad ve všech permakulturních knihách. My si také nedokážeme představit zahradu bez ní. Bylinky jsou v naší kuchyni základ. Spirála dává možnost pěstovat všechny oblíbené bylinky na jednom místě, i když vyžadují různé podmínky.
---

<p class="article-p">
    O bylinkové spirále se píše snad ve všech permakulturních knihách. My si také nedokážeme představit zahradu bez ní. Bylinky jsou v naší kuchyni základ. Spirála dává možnost pěstovat všechny oblíbené bylinky na jednom místě, i když vyžadují různé podmínky.
</p>

<img src="/img/blog/004/spirala.jpg" alt="spirála před dokončením">

</p class="article-p">
    Kouzlo je v tom, že právě spirála nabízí stinná, polostinná a velmi slunná místa. Na vrcholu se daří dobře například rozmarýnu, neboť má raději sušší podmínky. Úplně dole ve stinné části spirály, kde je dobré udělat i menší jezírko, se bude dařit dobře například medvědímu česneku (musí být samozřejmě ve stinné části). Zatím jsme se stavbou na začátku, snad se nám to zdárně podaří. 
</p class="article-p">

<h3 class="article__h3">
    Materiál na bylinkovou spirálu
</h3>

<p class="article-p">
    Bylinková spirála vyžaduje plno různých druhů surovin. Nejlepší je využít vše, co máte na pozemku. V našem případě jsme měli štěstí v tom, že jsme měli pozemek po sousedovi, který nám zde vytvořil kompost a zůstala zde i kupa zeminy. Také jsme tu našli staré betonové zahnuté tvárnice, které se skvěle hodily jako základ do spirály. Zůstaly tu i drobné kamínky a hromádka písku. 
</p>

<img src="/img/blog/004/zaklady.jpg" alt="základy spirály">

<p class="article-p">
    Největší problém pro nás byly větší kameny. Z volné přírody si je samozřejmě vzít nemůžete. Je však možné sledovat různé bazary, často se tam nabízí kameny z výkopů za odvoz. Druhá možnost je skládka na krajích polí, odkud se kameny vybíraly. Možná by šlo se domluvit i v nějakém kamenolomu, tuto možnost jsme však zatím nezkoušeli.
</p>

<img src="/img/blog/004/mamka.jpg" alt="téměř sedumdesátnice veze kolečko s balvany">

<p class="article-p">
    Do bylinkové spirály ještě plánujeme zakomponovat nějaké kusy starých kmenů. Minulý rok se nám pod tíhou úrody rozlomila stará jabloň, kousek z ní nám teď bude bylinkovou spirálu zdobit.
</p>

<h3 class="article__h3">
    Jezírko
</h3>

<p class="article-p">
    V neposlední řadě je třeba promyslet, jak vytvořit jezírko na konci spirály. Dá se koupit plno plastových nádrží, ale my jsme upřednostnili více ekologický způsob a taky levnější. Inspirovali jsme se u Jaroslava Svobody, který na malá jezírka využívá smaltované vany. Dají se lehko sehnat na různých bazarových stránkách. Když číháte, můžete sehnat často vany za odvoz nebo třeba za dvě stovky, je potřeba hlavně pravidelně koukat na nabídky. Problém může být pouze to, jak vanu převést. My jsme museli z auta vyndat zadní sedačky, ale nakonec se nám tam vana vešla.
</p>

<img src="/img/blog/004/vana.jpg" alt="zapuštěná vana do Země">

<p class="article-p">
    Vanu jsme zasadili do země tak, aby do ní stékala voda i z pozemku. Aby se voda dostávala z jezírka do spirály, umístíme do vany bavlněné tričko, které se potáhne až na počátek spirály, tam ho zaházíme hlínou. Voda se tak nasákne do trička a doputuje až k rostlinkám vysazeným úplně dole. Tuto radu jsme převzali z knihy Zdravá zahrada od Heleny Vlašínové. Zmíněnou knihu doporučuji. O bylinkové spirále hovoří všechny knihy, ale zde máte i konkrétní návody, do jaké výše zasadit jednotlivé bylinky. 
</p>

<p class="article-p">
    Zatím jsme tedy s bylinkovou spirálou na začátku, uvidíme, zda ji letošní jaro stihneme dokončit a osázet. V příštím příspěvku k bylinkové spirále, se to dozvíte.
</p>

<img src="/img/blog/004/004.jpg" alt="hotová spirála – neosázená">
  
