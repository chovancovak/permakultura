---
layout: layouts/sablona-article.njk
title: Zahradničíme i v Praze
tags:  clanky
datum: "12. května 2019"
date: 2019-05-12
picture: /img/table_blog/005.jpg
picture_title: "Bylinkový záhon ve městě"
perex: V městech se stále více objevují různé komunitní zahrádky či tzv. guerrilla gardening. Lidé mají potřebu něco pěstovat, i když se jedná pouze o malé množství plodin. Je to skvělý pocit, když sklidíte třeba i maličkou úrodu. 
---

<p class="article-p">
    V městech se stále více objevují různé komunitní zahrádky či tzv. guerrilla gardening. Lidé mají potřebu něco pěstovat, i když se jedná pouze o malé množství plodin. Je to skvělý pocit, když sklidíte třeba i maličkou úrodu. 
</p>

<img src="/img/table_blog/005.jpg" alt="bylinkový záhon ve městě">

<p class="article-p">
    U nás první městské zahradničení vzešlo od mé mamky Míly. Je to vášnivá zahradnice. Dlouhou dobu měla prostor pro pěstování jen na balkóně. Pěstovala hodně okrasných květin, ale postupně začala zavádět i jedlé kousky. Začala, myslím, vinnou révou. Ta ji krásně jde do dnes. Na balkóně se objevily i čilipapričky, rajčata či pažitka. Já se svým městským zahradničením začala v roce 2015. Bylo to přesně 2. května, kdy jsem s kamarády přetransformovala zarostlé staré pískoviště v bylinkový záhon pod okny mého bydliště na Černém Mostě. Dodnes tak krásně kvetou bylinky, kterých je tam minimálně deset druhů a další řada okrasných rostlin. Sousedé a sousedky se také zapojují do údržby, ale záhon ji naštěstí příliš nevyžaduje, rostlinky se dobře ujaly a jsou životaschopné.
</p>

<p class="article-p">
    A protože Kamil je také zapálený zahradník, začali jsem na balkón zařazovat více druhů rostlin jako rajčata a papriky. Dokonce jsme zkusili i lilek a cuketu. Z lilku jsme jeden rok úrodu měli, ale museli jsme ho na nějaký čas vynést ven na komunitní zahradu, aby se z něj ztratily mšice. Cuketu se nám bohužel nepovedlo vypěstovat, potřebuje hodně živin, které jsem ji zřejmě nedodali. Letos ji už vysadíme na kompostu na naší zahradě na venkově.
</p>

<p class="article-p">
    Další vývoj našeho městského zahradničení pokračoval v komunitním centru Plechárna, kde je společná zahrada a je možné si tam pronajmout truhlík na pěstování. Velkou výhodou je, že se tam nachází i kompost, a tak můžeme doma třídit i biologický odpad. Podobných zahrad je po Praze více, což je skvělé. Už pomalu nastává paradoxní situace, že hmyzu se ve městech daří lépe než na vesnici, neboť je tam více druhů kvetoucích rostlin. Všude jinde jsou buď pole s jedním druhem plodiny nebo posekané trávníky, kde nic nekvete. Žádná rozmanitost. Doufám, že se to postupně bude měnit.
</p>

<p class="article-p">
    O městském zahradničení je toho také spousta napsáno. Nechám tu alespoň odkaz na <a href="http://www.kokoza.cz">Kokozu</a>, kde najdete plno zajímavých tipů.  
</p>
